<!DOCTYPE html PUBLIC "-//W3C//DTD XHTML 1.0 Transitional//EN"
"http://www.w3.org/TR/xhtml1/DTD/XHTML1-transitional.dtd" >
<html>
 <head>
  <meta http-equiv="Content-Type" content="text/html"; charset="utf-8" />
  <title>Document</title>
<script type="text/javascript">

</script>
 </head>
 <body bgcolor="#cccc99" >
<h4 align="center" >
虞美人·残灯风灭炉烟冷<br>
清代：纳兰性德<br>
残灯风灭炉烟冷,<br>
相伴唯孤影。<br>
判教狼藉醉清樽，<br>
为问世间醒眼是何人。<br>
难逢易散花间酒，<br>
饮罢空搔首。<br>
闲愁总付醉来眠，<br>
只恐醒时依旧到樽前。<br> 
</h4>
  <h4 align="center">
  将进酒<br>
唐代：李白<br>
君不见，黄河之水天上来，奔流到海不复回。<br>
君不见，高堂明镜悲白发，朝如青丝暮成雪。<br>
人生得意须尽欢，莫使金樽空对月。<br>
天生我材必有用，千金散尽还复来。<br>
烹羊宰牛且为乐，会须一饮三百杯。<br>
岑夫子，丹丘生，将进酒，杯莫停。<br>
与君歌一曲，请君为我倾耳听。<br>
钟鼓馔玉不足贵，但愿长醉不复醒。<br>
古来圣贤皆寂寞，惟有饮者留其名。<br>
陈王昔时宴平乐，斗酒十千恣欢谑。<br>
主人何为言少钱，径须沽取对君酌。<br>
五花马，千金裘，呼儿将出换美酒，与尔同销万古愁。<br> </h4>
 

 </body>
</html>

